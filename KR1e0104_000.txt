# -*- mode: mandoku-view; -*-
#+TITLE: 春秋屬辭比事記
#+DATE: 2015-08-24 22:17:07.519251
#+PROPERTY: ID KR1e0104
#+PROPERTY: BASEEDITION WYG    
#+PROPERTY: JUAN 提要
<pb:KR1e0104_WYG_000-1a>¶
欽定四庫全書　　　　　經部五¶
　春秋屬辭比事記　　　　春秋類¶
　　提要¶
　　　　(臣/)等謹案春秋屬辭比事記四卷¶
　　　國朝毛奇齡撰竒齡作春秋𫝊分義例為二十¶
　　　　二門而其書則仍從經文十二公之序此乃¶
　　　　分門隸事如沈棐趙汸之體條理頗為明晰¶
　　　　考據亦多精核葢奇齡長於辨禮春秋據禮¶
<pb:KR1e0104_WYG_000-1b>¶
　　　　立制而是書據禮以斷春秋宜其秩然有紀¶
　　　　也其不旁牽三禮而獨就經説經尤為特識¶
　　　　是書為奇齡門人所編云本十卷朱彞尊經¶
　　　　義考惟載六卷且云未見此本於二十二門¶
　　　　之中僅得七門而侵伐一門尚未及半雖非¶
　　　　完書然核其體要轉勝所作春秋𫝊也乾隆¶
　　　　四十三年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR1e0104_WYG_000-2a>¶
　　　　　　　　總　校　官　(臣/)　陸　費　墀¶
